# -*- mode: mandoku-view; -*-
#+TITLE: 惜香樂府
#+DATE: 2015-08-25 00:48:34.108689
#+PROPERTY: ID KR4j0049
#+PROPERTY: BASEEDITION WYG    
#+PROPERTY: JUAN 卷四
<pb:KR4j0049_WYG_004-1a>¶
欽定四庫全書¶
　惜香樂府巻四¶
　　　　　　　　　　　　宋　趙長卿　撰¶
　夏景¶
　　花心動(荷/花)¶
綠水平湖浸芙蕖爛錦豓勝傾國半歛半開斜立斜欹¶
好似困嬌無力水仙應赴瑶池宴醉歸去美人扶䇿駐¶
香駕擁波心媚容倩粧顔色　曾見苕川澄碧勻粉面¶
<pb:KR4j0049_WYG_004-1b>¶
溪頭舊時相識翠被繡裀彩扇香篝度歳杳無消息露¶
痕滴盡風前淚追往恨悠悠蹤跡動怨憶多情自家賦¶
得¶
　　鼓笛慢(甲申五月仙源試新水雨過絲生荷/香襲人因感而賦此詞斯時病眼)¶
暑風吹雨仙源過深院靜涼於水蓮花郎面翠幢紅粉¶
烘人香細別院新番曲成初按詞清聲脆奈難堪羞澀¶
朦鬆病眼無心聽笙簧美　還記當年此際嘆飄零萍¶
蹤千里楚雲寂寞呉歌淒切成何情意因念而今水鄉¶
<pb:KR4j0049_WYG_004-2a>¶
瀟灑風亭髙致對花前可是十分蒙斗肯孤歡醉¶
　　念奴嬌(碧含/笑)¶
晩粧纔罷見攏絲勻玉一團嬌秀趂得年光長是向金¶
谷無花時候不比鶯鶯不關燕燕不似章臺栁清涼無¶
汗雪肌瀟灑難偶　好似斜月黃昏瑶階鈿砌百媚初¶
含酒惱殺多情香噴噴雙靨盈盈回首傾國傾城千金¶
莫惜蘭蕙應難友沈郎拌了為花一味銷瘦¶
　　滿庭芳(荷/花)¶
<pb:KR4j0049_WYG_004-2b>¶
竹颭斜梢荷傾餘瀝晩風初到南池雨収池上髙栁亂¶
蟬嘶冉冉蓮香滿院夕陽映紅浸庭闈涼生到碧瓜破¶
玉白酒酌玻瓈　思量浮世事枯榮辱寵歡喜憂悲算¶
勞心勞力得甚便宜粗有田園笑傲揀些個朋友追隨¶
好時景莫教錯過撞著醉如泥¶
　　又(對/景)¶
紅藕洲塘黄葵庭院渚風時動清颸素紈輕颭涼色爽¶
征衣一一光隂日月關情處前事難期空凝想臨鸞有¶
<pb:KR4j0049_WYG_004-3a>¶
恨誰與畫新眉　刀頭心寸折江南厚約惟是儂知念¶
黙歌停舞冷落屏幃何日朱籠鸚鵡迎門報金勒東歸¶
羅絃管合歡聲裏爛醉玉東西¶
　　好事近(雨過/對景)¶
山路亂蟬吟聲隱茂林脩竹恰値快風収雨遞荷香芬¶
馥　破除愁慮酒宜多把酒再三囑遥想溪亭瀟灑稱¶
晩涼新浴¶
　　虞美人(雙/蓮)¶
<pb:KR4j0049_WYG_004-3b>¶
二喬姊妹新粧了照水盈盈笑多情相約五湖遊似向¶
羣花樷裏騁風流　丁香枝上千千結怨惹相思切爭¶
如特地嫁熏風吐盡芳心㸃㸃絳脣紅¶
　　醉蓬萊(新荔/枝)¶
正火山槐夏黛葉緗枝荔子新摘千里馳驅薦仙源佳¶
席浪比龍睛未輸崖蜜燦爛然紅摘滿貯雕盤纖纖素¶
手丹苞新擘　梨栗粗疎帶酸橘柚凡品多般總羞標¶
格何似濃香洗煩襟仙液為愛真妃再三珍重價傾城¶
<pb:KR4j0049_WYG_004-4a>¶
傾國玉骨氷肌風流醖藉真宜消得¶
　　又(端/午)¶
見浴蘭纔罷拂掠新粧巧梳雲髻初試生衣恰三裁貼¶
體艾虎宜男朱符辟惡好儲祥納吉金鳯釵頭應時戴¶
了千般忔戲　那更慇懃再三祝願鬭巧合歡彩絲纒¶
臂刻玉香蒲泛金觥迎醉午日熏風楚詞髙詠度遏雲¶
聲脆赤口白舌從今消滅諸餘可意¶
　　賀新郎(初/夏)¶
<pb:KR4j0049_WYG_004-4b>¶
篆縷銷金鼎翠沉沉庭隂轉午晝長人靜芳艸王孫知¶
何處只覩楊花糝徑正玉枕瞢騰初醒門外殘紅春去¶
也悶無聊宿酒厭厭病雲鬢嚲未懽整　江南舊事休¶
重省但今朝尋消問息塞鴻難倩月滿西樓凭欄處暗¶
數歸期未定又只恐瓶沉金井嘶騎不來銀燭暗枉教¶
人立盡梧桐影誰伴我照鸞鏡¶
　　踏莎行(夜/涼)¶
樹影將圓林梢不動汗珠浥透紗衣重荷風忽送雨飛¶
<pb:KR4j0049_WYG_004-5a>¶
來晩涼習習生幽夢　珠箔髙鈎瑶琴閒弄移樽邀取¶
嬋娟共今宵拌著醉眠呵夜香聞早添金鳯¶
　　醉落魄(重/午)¶
淡粧濃抺西湖人面兩竒絶菖蒲角黍家家節水戲魚¶
龍十里畫簾揭　凌波無限生塵襪氷肌瑩徹香羅雪¶
遊船且莫催歸楫遮莫黃昏天外有新月¶
　　卜算子(亭上/納涼)¶
新月挂林梢暗水鳴枯沼時見疎星落畫簷幾㸃流螢¶
<pb:KR4j0049_WYG_004-5b>¶
小　歸意了無多故作連環遶欲寄新詩問採菱水濶¶
煙波𣺌¶
　　阮郎歸(送別有感/因詠鶯作)¶
東城沙軟馬蹄輕清和雨乍晴栁隂曲徑泣流鶯凄涼¶
不忍聽　休苦怨莫悲鳴何須雨淚傾但作巧語寫心¶
誠東君肯薄情¶
　　蝶戀花(初/夏)¶
亂叠青錢荷葉小濃綠隂隂學語雛鶯巧小樹飛花芳¶
<pb:KR4j0049_WYG_004-6a>¶
徑草堆紅襯碧於中好　梅子弄黃枝上早春已歸時¶
戲蝶遊蜂少細把新詞纔和了雞聲已喚紗窗曉¶
　　鷓鴣天(夜釣月橋/賞荷花)¶
新晴水㬉藕花紅烘人暑意晩來濃共攜纖手橋東路¶
楊栁青青一徑風　深翠裏豓香中雙鸞初下蕋珠宫¶
月籠粉面三更露涼透蕭蕭一夢中¶
　　江神子(夜涼/對景)¶
綵雲飛盡楚天空碧溶溶一簾風吹起荷花香霧噴人¶
<pb:KR4j0049_WYG_004-6b>¶
濃明月凄涼多少恨恨難許我情鍾　相思魂夢幾時¶
窮洞房中憶從容須信別來應也歛眉峯好景良宵添¶
悵望無計與一樽同¶
　　新荷葉(咏/荷)¶
冷徹蓬壺翠幢鼎鼎生香十頃琉璃望中無限清涼遮¶
風掩日髙低襯密䕶紅粧隂隂湖裏羨他雙浴鴛鴦¶
猛憶西湖當年一夢難忘折得曾將蓋雨歸思如狂水¶
雲千里不堪㪅回首思量而今把酒為伊沉醉何妨¶
<pb:KR4j0049_WYG_004-7a>¶
　　臨江仙(初/夏)¶
簾幙清風灑灑園林綠䕃垂垂練花開遍麥秋時雨深¶
芳艸渡蝴蝶正慵飛　顦顇三春心事風流一弄金衣¶
韶光老盡起深思日長庭院裏徙倚聽催歸¶
　　朝中措(首/夏)¶
荷錢浮翠㸃前溪梅雨日長時恰是清和天氣雕鞍又¶
作分攜　別來幾日愁心折針線小蠻衣羞對綠隂庭¶
院銜泥燕燕于飛¶
<pb:KR4j0049_WYG_004-7b>¶
　　減字木蘭花(詠/栁)¶
栁絲揺翠翠幄籠隂無限意不絆行舟只向江邊絆客¶
愁　月明風細分付一江流去水嬌眼傷春誰是章臺¶
欲折人¶
　　卜算子(夏日送/呉主簿)¶
執手送行人水滿荷花浦舊恨新愁不忍論淚壓瀟瀟¶
雨　行計已匆匆無計留伊住一㸃相思萬里心誰怕¶
關山阻¶
<pb:KR4j0049_WYG_004-8a>¶
　　臨江仙(賞/興)¶
栁上斜陽紅萬縷烘人滿院荷香晩涼初浴略梳粧冠¶
兒輕替枕衫子染鶯黄　蓄意新詞輕緩唱慇懃滿捧¶
瑶觴醉鄉日月得能長仙源正閒散伴我老髙唐¶
　　雨中花令(初夏/遠思)¶
綠鎖窗紗梧葉底麥秋時曉寒慵起宿酒厭厭殘香冉¶
冉渾似那時天氣　別日不堪頻屈指回頭早一年不¶
啻搔首無言欄干十二倚了又還重倚¶
<pb:KR4j0049_WYG_004-8b>¶
　　畫堂春(輦下遊西/湖有感)¶
湖光乗雨碧連天遶堤映草芊芊舞風楊栁欲撕綿依¶
依起翠煙　還是春風客路對花空負嬋娟莫寒樓閣¶
碧雲間羅袖成斑¶
　　浣溪沙(夜涼/小飲)¶
露挹新荷撲鼻香惱人㪅漏響浪浪栁梳斜月上紗窗¶
　小醉耳邊私語好五雲樓閣羡劉郎酒䦨燭暗斷回¶
腸¶
<pb:KR4j0049_WYG_004-9a>¶
　　西江月(邀蔡堅老忠/孝堂觀書)¶
水滿平塘過雨洗粧紅褪芙蕖綠荷㺯影䕃龜魚無限¶
閒中景趣　瀟洒髙堂邃館那堪左右圖書凌雲賦得¶
似相如多少風流態度¶
　　卜算子(四明別/周德遠)¶
閒路踏花來閒逐清和去來去雖然總是閒多少傷心¶
處　紅碧好池塘朱綠深庭户隨分山歌社舞中且樂¶
陶陶趣¶
<pb:KR4j0049_WYG_004-9b>¶
　　清平樂(忠孝堂雨過荷花爛然晩/晴可人因呈李宜山同舍)¶
水鄉清楚襟袖銷袢暑綽約藕花初過雨出浴楊妃無¶
語　葡萄滿酌玻璃巳拌一醉酬伊浪捲夕陽紅碎池¶
光飛上簾幃¶
　　又(初夏/舞宴)¶
清和時候底事休文瘦滿酌流霞看舞袖歩歩錦裀紅¶
皺　六么舞到虛催幾多深意徘徊拌了明朝中酒為¶
伊更飲瓊盃¶
<pb:KR4j0049_WYG_004-10a>¶
　　浣溪沙(初/夏)¶
霧透龜紗月映欄麥秋天氣怯衣單楝花風軟曉來寒¶
　嬾起麝煤重換火㬉香濃處歛眉山眼波横浸綠雲¶
鬟¶
　　又(初夏/有感)¶
薄霧輕隂釀曉寒起來宿酒尚酡顔栁鶯何事苦關關¶
　新恨舊愁俱喚起當年紫袖看弓彎淚和梅雨兩澘¶
澘¶
<pb:KR4j0049_WYG_004-10b>¶
　　鷓鴣天(初夏試生衣而婉卿持素/扇索詞因作此書于扇上)¶
牙領番騰一線紅花兒新様喜相逢薄紗衫子輕籠玉¶
削玉身材瘦怯風　人易老恨難窮翠屏羅幌兩心同¶
既無閒事縈懷抱莫把雙蛾皺碧峯¶
　　菩薩蠻(初/夏)¶
方池新漲蒲萄綠曉來雨過花如浴測測杏園風梢頭¶
一片紅　危樓愁獨倚一寸心千里宿酒尚微醺嬾粧¶
堆髻雲¶
<pb:KR4j0049_WYG_004-11a>¶
　　西江月(夏日/有感)¶
穩唱巧翻新曲靈犀密意潛通荷花香染晩來風相對¶
恍然如夢　有恨眉尖皺碧多情酒暈生紅此愁不是¶
等閒濃應為仙源傾動¶
　　浣溪沙(初/夏)¶
睡起風簾一泒垂失巢燕子傍人飛日長深院委香泥¶
　綠笋出林翻錦籜紅葵著雨褪胭脂微風度竹入輕¶
衣¶
<pb:KR4j0049_WYG_004-11b>¶
　　蝶戀花(和任路/分荷花)¶
憶昔臨平山下過無數荷花照水無纖黦短艇直疑天¶
上坐醉眠花裏香無那　雨浥紅粧嬌娜娜脉脉含情¶
欲向風前破莫道晩來風景可青房著子千千顆¶
　　浣溪沙(為王㕘/議夀)¶
密葉隂隂翠幄深梅黄弄雨正頻頻榴花照眼一枝新¶
　緱嶺有人今毓粹飛鳬不日簉嚴宸一樽敬夀太夫¶
人¶
<pb:KR4j0049_WYG_004-12a>¶
　　又(呈趙/狀元)¶
雨過西湖綠漲平環湖密栁暗藏鶯麥秋天氣似清明¶
　對䇿有人新切直逢春不日盡施行扁舟未用速歸¶
程¶
　　青玉案(壓波/觴客)¶
結堂雄占雲煙表萬象爭呈巧老木參天溪四遶亂山¶
横秀一湖澄照天付隂晴好　夜空喚客清樽倒明月¶
飛來上林杪涼滿九霄風露浩酒慵起舞一聲清嘯平¶
<pb:KR4j0049_WYG_004-12b>¶
壓波聲小¶
　　又¶
恍如遼鶴歸華表閲盡人間巧天乞一堂山對遶微波¶
不動岸巾時照照見星星好　舞風荷蓋從欹倒碧樹¶
生涼自天杪誰識元龍胷次浩騎鯨欲去引盃獨嘯醉¶
眼青天小¶
　　謁金門(一雨掃煩暑自漉/玉友醉餘因次韻)¶
今夜雨掃盡一番袢暑宛似瀟瀟鳴遠浦短篷何日去¶
<pb:KR4j0049_WYG_004-13a>¶
　自漉牀頭玉醑清興有誰知否反笑功名能幾許槐¶
宫非浪語¶
　¶
　¶
　¶
　¶
　¶
　¶
<pb:KR4j0049_WYG_004-13b>¶
　¶
　¶
　¶
　¶
　¶
　¶
　¶
　惜香樂府巻四¶
