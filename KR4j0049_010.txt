# -*- mode: mandoku-view; -*-
#+TITLE: 惜香樂府
#+DATE: 2015-08-25 00:48:34.217672
#+PROPERTY: ID KR4j0049
#+PROPERTY: BASEEDITION WYG    
#+PROPERTY: JUAN 卷十
<pb:KR4j0049_WYG_010-1a>¶
欽定四庫全書¶
　惜香樂府巻十¶
　　　　　　　　　　　　宋　趙長卿　撰¶
　拾遺¶
　　栁梢青¶
晴雪樓臺試燈簾幙適是元宵羅綺嬌春帝城風景今¶
夜應饒　爭知我繫如匏便皎月良天任教早閉柴門¶
從他簫鼓細打輕敲¶
<pb:KR4j0049_WYG_010-1b>¶
　　賀新郎¶
世諦人多錯阿誰將虛名微利放教輕著萬事莫非前¶
定了選甚微如飲酌算徒詫龍韜豹畧縱使龍頭安尺¶
木更從教豹變生三角渾是夢恍如昨　吾廬自笑常¶
虛廓對殘編磨穿枯硯生涯微薄負郭田園能有㡬隨¶
分安貧守約要不改簞瓢顔樂西掖北扉終須到且嘲¶
風咏月常相謔更要甚萬金藥¶
　　東坡引(舊刻此首後有滿庭芳/一首是山谷作今刪去)¶
<pb:KR4j0049_WYG_010-2a>¶
茅齋無客至氷硯凍寒泚南枝喜入新詩裏惱人頻嚼¶
蕋惱人頻嚼蕋　因思去臘江頭醉倚動客興傷春意¶
經年自嘆人如寄光隂如撚指光隂如撚指¶
　　杏花天¶
乍涼淅淅風生幕人獨在朱欄翠閣吹簫信杳爐香薄¶
眉上新愁又覺　從前事擬將拌却夢不斷花梢栁萼¶
一盃睡起誰同酌斜日隂隂轉角¶
　　臨江仙¶
<pb:KR4j0049_WYG_010-2b>¶
遠岫螺頭濕翠流霞頳尾疎明斷虹斜界雨新晴烟村¶
燈火晩江浦畫難成　我向其間泛葉終朝露渚風汀¶
老來心事最關情不堪三弄笛吹作斷腸聲¶
　　輥繡毬(和康伯/可韵)¶
流水奏鳴琴風月淨天無星斗翠嵐堆裏蒼巖深處滿¶
林霜膩暗香凍了那禁頻嗅　馬上再三囘首因記省¶
去年時候十分全似那人風韵柔腰弄影氷腮退做成¶
清瘦¶
<pb:KR4j0049_WYG_010-3a>¶
　　眼兒媚¶
南枝消息杳然間寂寞倚雕欄紫腰豔豔青腰裊裊風¶
月俱閒　佳人環珮玉䦨珊作惡探花還玉纎撚粟櫻¶
脣呵粉愁㸃眉彎¶
　　菩薩蠻¶
日高猶戀珊瑚枕羞紅不忿花如錦雙燕運芹泥燕歸¶
人未歸　縱饒梳洗罷朱户何曾跨寂寞小房櫳囘文¶
和淚封¶
<pb:KR4j0049_WYG_010-3b>¶
　　鷓鴣天¶
落魄東呉二十春風流詩句得清新今年却恨花星照¶
再見温卿與遠真(京口妓魁/趙柔陳玉)　分楚佩染巫雲赤繩結¶
得短花茵若非京口初相識安得毘陵作故人¶
　　浪淘沙¶
綠樹轉鳴禽已是春深楊花庭院日隂隂簾外飛來雙¶
語燕不寄歸音　舊事嬾追尋空惹芳心天涯消息逺¶
沉沉記得年時中酒後直至而今¶
<pb:KR4j0049_WYG_010-4a>¶
　　謁金門¶
春睡足簾捲翠屏山曲芳草沿階橫地軸垂楊相映綠¶
　暗憶舊歡難續又是禁烟傳燭陌上踏青新結束秋¶
千誰共促¶
　　侍香金童¶
一種春光占斷東君惜算穠李昭華爭竝得粉膩酥融¶
嬌欲滴端的尊前舊曾相識　向夜闌酒醒霜濃寒又¶
力但只與氷姿添夜色繡幙銀屏人寂寂只許劉郎暗¶
<pb:KR4j0049_WYG_010-4b>¶
傳消息¶
　　菩薩蠻¶
新晴庭户春隂薄東風不度重簾幙第㡬小蘭房雛鶯¶
初弄簧　悄寒春未透不解尋花栁只恐漸春深愁生¶
求友心¶
　　清平樂¶
紫簫聲斷窻底春愁亂試著春衫羞自看窄似年時一¶
半　一春長病厭厭新來愁病重添香冷倦熏金鴨日¶
<pb:KR4j0049_WYG_010-5a>¶
高不捲珠簾¶
　　好事近¶
齒頰帯餘香謦咳總成珠玉翦碎袖羅花片㸃金觥春¶
綠　玉魚花露自清涼涓涓在郎腹猶勝望梅消渇對¶
文君眉蹙¶
　　思越人(向刻品/令誤)¶
好事客宫商内吟得風清月白主人幸有豪家意後堂¶
煞有春色　花壓金翹俏相映酒滿玉纎無力你若待¶
<pb:KR4j0049_WYG_010-5b>¶
我些兒酒儘喫得得得¶
　　武陵春¶
落了丹楓殘了菊秋色苦無多誰喚西風泣淚羅吹恨¶
入星河　碧枝頭上金粟鬧曾揷翠雲窩重揉檀英憶¶
兩娥無奈冷香何¶
　¶
　¶
　惜香樂府巻十¶
